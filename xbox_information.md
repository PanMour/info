Το Xbox είναι οικιακή κονσόλα έκτης γενιάς της Microsoft, και το πρώτο μέρος της ομώνυμης της σειράς κονσολών. Κυκλοφόρησε στις 15 Νοεμβρίου του 2001 αρχικά στην Βόρεια Αμερική ακολουθώντας στις αγορές της Ιαπωνίας, της Ευρώπης και της Αυστραλίας. Ήταν ανταγωνιστής του PlayStation 2, του Nintendo GameCube και του Sega Dreamcast. Είναι η πρώτη Αμερικάνικης προέλευσης κονσόλα, μετά την παύση της κονσόλας Atari Jaguar, το 1996. Το όνομα Xbox προήλθε από τo API γραφικών που παράγει η Microsoft ακόμη και σήμερα, το DirectX.
